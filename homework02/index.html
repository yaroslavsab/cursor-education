<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Homework 2</title>
</head>

<body>
    <div class="wrapper">
        <h1> <a href="https://uk.wikipedia.org/wiki/M1_Abrams" target="_blank">M1 Abrams</a></h1>
        <img src="/homework02/img/M1A2.jpg" width="40%" alt="M1A2 Abrams"><br> <i>Матеріал з Вікіпедії — вільної
            енциклопедії.</i>
        <p> <b>M1 «А́брамс» </b>(англ. M1 Abrams) — основний бойовий танк третього покоління виробництва Сполучених
            Штатів. Танк
            названо на честь генерала Крейтона Абрамса, колишнього начальника штабу Армії США і командувача збройними
            силами США у В'єтнамі з 1968 по 1972 рік.

            M1 «Абрамс» є добре озброєною, броньованою, мобільною бойовою машиною, розрахованою на ведення бойових дій у
            різних умовах сучасних війн та збройних конфліктів[4]. Важливими особливостями танка є застосування потужних
            газотурбінних двигунів (що працюють на паливі для реактивних двигунів JP8), обладнання багатошаровою
            протиснарядною композитною бронею, окреме зберігання боєприпасів в ізольованому капсульному відсіку для
            відокремлення членів екіпажу з-під удару у випадку влучення снаряда в танк. З вагою, яка коливається залежно
            від модифікації танка: М1А1 — 57,15 т, М1А2 — до 61,3 т, «Абрамс» є одним з найважчих танків, що знаходяться
            в експлуатації на початку XXI століття.</p>
        <p>M1 «Абрамс» надходить на озброєння армії США з 1980 року, замінивши основний бойовий танк M60 «Паттон»,
            озброєний 105-мм гарматою[5]. Цей танк, однак, служив протягом майже десятиліття одночасно з покращеною
            модифікацією «Паттона» — M60A3, який був введений в експлуатацію в 1978 році. M1 залишається головним
            основним бойовим танком Сполучених Штатів (перебуває на озброєнні армії та корпусу морської піхоти США), а
            також армій Єгипту, Кувейту, Саудівської Аравії, Австралії, а з 2010 року — Іраку. У США передбачається
            продовжити термін служби танка до 2050 року (це приблизно 70 років після його прийняття).</p>
        <p> <b>Маскування</b>

            Башта танка обладнана двома шестиствольними пусковими установками димових гранат (Корпус морської піхоти на
            M1A1 використовує восьмиствольну версію). Димові установки можуть створювати густу димову завісу, яка блокує
            можливості бачити та спостерігати через засоби теплобачення. Двигун також оснащений генератором димопуску,
            який спрацьовує з місця механіка-водія. При активації, паливо розпилюється на колектор двигуна, створюючи
            густий дим. Однак, у зв'язку зі зміною з дизельного пального як основного палива на нові силові установки,
            які використовують JP-8, сьогодні ця система відключена в більшості «Абрамсів», тому що JP-8 створює
            підвищений ризик, що танк може загорітися при розпиленні палива на двигун.
        </p>
        <p>
            <b>Система активного захисту</b>
            На додаток до посиленої скомпонованої броні, деякі «Абрамси» оснащені активною системою захисту Softkill
            Active protection system, оснащеної комплексом AN/VLQ-6 (англ. Missile Countermeasure Device (MCD), які
            можуть перешкоджати функціонуванню систем наведення деяких на пів активних дротових та радіокерованих
            протитанкових ракетних систем, такі як радянські/російські 9К11 «Малютка», 9К111 «Фагот», 9К113 «Конкурс»,
            9К114 «Штурм» тощо, а також теплового та інфрачервоного наведення керованих ракет[21]. Робота MCD заснована
            на випромінюванні інфрачервоного сигналу, щоб заплутати шукач ПТКР. Однак, недоліком системи активного
            захисту є те, що ПТКР не руйнується, просто втрачає курс польоту на намічену ціль, в результаті чого ракета
            вибухає в іншому місці. Цей пристрій встановлюється на даху башти перед люком навантажувача боєприпасів.
        </p>
        <p>
            <b>Броня </b>

            Танки M1A1 «Абрамс» на марші через гори Таунус північніше Франкфурта під час навчань у лютому 2005 року.
            «Абрамс» захищений бронею, розробленою на основі британської розробки «Чобгем». «Чобгем» є композитною
            бронею, яка утворюється з декількох шарів різних сплавів броньової сталі, кераміки, пластичних композитів та
            кевлару, утворюючи за деякими оцінками еквівалент максимальної фронтальної броні башти 1 320-1 620 мм зі
            звичайної композитної броні проти кумулятивних боєприпасів та 940—960 мм проти бронебійних підкаліберних
            снарядів[3].
        </p>
    </div>
</body>

</html>